#import "../../../../assets/template.typ": project;

#show: project.with(
  title: "Incontro conoscitivo\ne scelta capitolati",
  subtitle: "Verbale del 16/10/2024",
  company: "NextSoft",
  email: "nextsoftpadova@gmail.com",
  redattori: ("Marco Perazzolo",),
  verifica: ("Ion Cainareanu","Malik Giafar Mohamed"),
  approvazione: ("Maria Fuensanta Trigueros Hernandez","Stefano Baso", "Luca Parise"),
  uso: "Interno",
  version: "1.0",
  date: "16/10/2024",
  timebegin: "20:00",
  timeend: "22:30"
)

= Ordine del Giorno
1. Presentazione e discussione dei capitolati
2. Pianificazione delle preferenze
3. Definizione delle modalità di comunicazione
4. Assegnazione dei compiti e delle prime scadenze

= Resoconto

== Incontro Conoscitivo e Disponibilità
Il gruppo ha iniziato con una discussione conoscitiva, esaminando gli impegni personali di ciascun membro, come orari di lavoro, corsi universitari ed esami in programma, per identificare disponibilità comuni e organizzare incontri futuri.

== Prima Valutazione dei Capitolati
Dopo la presentazione dei capitolati svolta la mattina a lezione, i membri del gruppo hanno discusso le prime impressioni riguardo a ciascun capitolato, rivedendoli singolarmente per analizzare:
- Le criticità e difficoltà implementative di ciascuno.
- La confidenza del gruppo con le tecnologie richieste.
- Le preferenze e gli interessi individuali, sia rispetto ai capitolati stessi sia rispetto alle aziende proponenti.

È emerso un atteggiamento positivo e costruttivo, con tutti i membri attivamente coinvolti nella discussione. Al termine dell'analisi, il gruppo ha espresso le proprie preferenze come segue:
1. *Capitolato 5* - *3Dataviz* (Sanmarco Informatica)
2. *Capitolato 7* - *LLM: Assistente virtuale* (Ergon)
3. *Capitolato 9* - *BuddyBot* (AzzurroDigitale)

== Nome del Gruppo e Canali di Comunicazione
Il gruppo ha deciso di adottare il nome *NextSoft* e ha stabilito i canali di comunicazione ufficiali per migliorare la collaborazione:
- *Discord* per le riunioni di gruppo e discussioni estese.
- *WhatsApp* per comunicazioni rapide e aggiornamenti brevi.

*Nota*: È stato deciso di evitare l'uso di Telegram per evitare dispersione delle comunicazioni.

== Assegnazione dei Compiti e Scadenze Iniziali
Infine, il gruppo ha assegnato compiti da svolgere in maniera asincrona e ha fissato le prime scadenze:
- *Creazione del Logo*: il responsabile è stato designato per la progettazione del logo del gruppo.
- *Repository GitHub e Account Google*: apertura di una repository GitHub per il versionamento dei documenti e la creazione di un account Google per email e calendario condiviso.
- *Canali di Comunicazione*: creazione dei canali Discord e WhatsApp come precedentemente deciso.
- *Piattaforme di Condivisione Documenti*: configurazione di Google Drive (per file condivisi come il logo) e GitHub (per i documenti tecnici e i verbali).
- *Scelta Strumenti per la Documentazione*: il gruppo utilizzerà Typst (linguaggio di markup per la formattazione di testi) per redigere i verbali e documenti, che verranno archiviati sulla repository GitHub per una tracciabilità efficiente.
- *Organizzazione Incontri con le Aziende*: fissati gli appuntamenti per i primi incontri con le aziende, facendoli combaciare con gli slot temporali in cui tutti i membri sono disponibili:
  - Sanmarco Informatica (23 ottobre alle ore 14:00)
  - Ergon (30 ottobre alle ore 11:00)

== Pianificazione Domande e Email per gli Incontri
Sono stati designati due membri del gruppo per gestire l'invio delle email alle aziende per organizzare gli incontri. Mentre sono stati assegnati altri due membri per la preparazione delle domande da porre al primo incontro con *Sanmarco Informatica* e per la redazione del relativo report riassuntivo.

= Conclusione
L’incontro si è concluso con una prima strutturazione del lavoro e delle comunicazioni di gruppo, oltre alla definizione delle preferenze per i capitolati. Il clima positivo e collaborativo tra i membri del gruppo è stato un fattore incoraggiante per un buon inizio del progetto.